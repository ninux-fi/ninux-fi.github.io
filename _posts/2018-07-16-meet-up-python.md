---
layout: post
title: Meet up Python
author: Musuuu
tags:
  - ninux-firenze
  - python
---

Quale modo migliore di salutarsi prima di andare tutti al mare?
Il Meet up organizzato dal **mitico Iacopo Spalletti** è stato davvero un evento molto interessante, divertente e, allo stesso tempo, molto istruttivo!

Ma partiamo dall'inizio.
L'evento è nato da una serie di passa-parola, un annuncio sulla piattaforma Meetup e tanta voglia di socializzare. Un mix di partecipanti, tra attivisti, appassionati e curiosi ha accettato l'invito ed ha portato con se la sua competenza.
L'atmosfera allo SmartHub Coworking si è distesa fin da subito. Erano molti i partecipanti che si conoscevano tra loro, ma anche i nuovi arrivate (come me) sono stati da subito introdotti e fatti partecipi.
La serata è partita con un po' di chiacchiere informali, la sala si è riempita di una 30ina di partecipanti ma.... Mancava Iacopo, il nostro organizzatore!

Purtroppo per lui, mentre faceva ritorno verso Firenze, il povero Iacopo è rimasto bloccato in un treno fermo per un incidente. Ma questo non ha fermato la serata, infatti, dopo un veloce briefing via skype con il povero pythonista sventurato, è stato dato il via all'aperitivo a base di snack e ottime (e sottolineo ottime) birre tedesce/belga artigianali.
Il carissimo Iacopo infatti aveva organizzato tutto nei dettagli, facendo trovare al nostro arrivo una quantità notevole di birre e analcolici, freschi e adatti a tutti i gusti.

Il modo migliore per cominciare un meetup come si deve!

La serata si è poi evoluta con l'inizio dei talk, primo tra tutti quello di **Laura** sul progetto **"Django Girls"**, una interessante rivendicazione femminile all'interno di un mondo dominato dalla presenza di una stragrande maggioranza maschile. Le Django Girls organizzano periodicamente eventi per insegnare l'arte della programmazione a tutte quelle ragazze che hanno un interesse ad entrare in questo mondo, ma che sono un po' fermate dai preconcetti e dal timore di non essere in grado di farcela da sole.
Gli eventi organizzati sono dei veri e propri workshop dedicati interamente alle donne... Eh no, cari maschietti, voi non siete ammessi tra i partecipanti! Tuttavia, se ci tenete, potete partecipare come facilitatori!
Il prossimo evento italiano è a Roma a Settembre 2018, qui potete trovare l'elenco completo degli appuntamenti in [programma](https://djangogirls.org/events/ "Django Girls events")

A seguire ha parlato **Carlo Asciani**, raccontandoci con una grande e coinvolgente simpatia del suo progetto sviluppato durante le domeniche sere degli ultimi suoi mesi di attività pythoniana. Ache qui si è parlato di Django, usato per creare un applicativo che è in grado di estrapolare, da un file SASS opportunamente formattato, una pagina di riepilogo dello stile utilizzato in grossi progetti web. Purtroppo per i lettori più interessati, l'autore di questo articolo non è un grande esperto di Python, pertanto mi scuso e invito a contattare carlo personalmente per utleriori dettagli.

E' stata poi la volta di **Marco**, che ha presentato un' interessante analisi delle strategie da utilizzare quando si vuole evitare il reverse-engineering di un applicativo mandato per via telematica. Anche se questo rischio non è mai insesistente, Marco ha esposto con esempi pratici quello che si può fare per cercare di rendere la vita più difficile possibile al malintenzionato **ladro di codici**.

Da ultimo, è stato il mio turno. Il progetto che ho voluto presentare rigurada il nostro amato **Girantenna** perché, proprio in questi mesi, è in atto il Google Summero of Code. Il mio compito estivo è quello di scrivere il software in grado di comandare l'antenna, utilizzando Python... Quale occasione migliore per raccogliere pareri e suggerimenti, e per condividere quanto è stato fatto fin'ora??
I dettagli del Girantenna sono già pubblicati in [questo post](http://www.firenze.ninux.org/2018/07/03/GSOC/ "Il Girantenna"), pertanto non mi dilungo, ma vorrei solo ringraziare tutti i presenti per l'attenzione ed i preziosi consigli che mi hanno regalato con tanta generosità!

Ad effetto sorpresa, proprio mentre stavo esponendo il mio progetto, ecco che fa capolino il mitico Iacopo! A pochi minuti dalla fine dell'evento, l'organizzatore ha fatto in tempo a raccogliere la grande approvazione del pubblico presente e a misurare la voglia dei partecipanti di ripetere il meetup.
La serata si è conclusa con tante chiacchiere, tanti ringraziamenti agli organizzatori e allo staff del coworking e un po' di birra!

Se al prossimo meetup vuoi esserci anche te, segui il canale di Iacopo su [Meetup](https://www.meetup.com/it-IT/Python-Firenze/ "gruppo Python Firenze su Meetup") oppure scrivi a noi del Ninux nel gruppo [telegram](https://t.me/joinchat/B58tzAF3cxHS8fVJgBHBWA "Gruppo Telegram di Ninux Firenze")! Saremo lieti di aggiornarvi sui prossimi eventi!
