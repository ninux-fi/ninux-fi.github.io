---
layout: post
title: Tecnolokia, seconda edizione
author: edoput
tags:
  - ninux-firenze
  - ninux
---

Dopo il grande successo della scorsa edizione ecco la nuova edizione di **Tecnolokia** con la partecipazione di Ninux Firenze,
anche per questa edizione gli incontri sono a ingresso libero.

Gli incontri avvengono alla sede Arci di ExFila (porta la tua tessera Arci!) in _via Leto Casini 11_ a Firenze,
dalle 19:30 **Assapora e brinda** mangiamo assieme, inizio delle presentazione alle 21:15.

### 22 Ottobre, Silvia Liverani ci parla di _Intelligenza Artificiale_

> Intelligenza Artificiale/Machine Learning: interagiscono già con noi,
> spesso senza che ce ne rendiamo conto: quanto ci aiutano e quanto possono essere un pericolo.

### 12 Novembre, Ginox ci parla di *Web Radio*

> Volete fare una web radio? Fatelo con il software libero! Una breve introduzione su come realizzare una web radio,
> usando solo software libero e gratuito. Parleremo e mostreremo come si gestisce semplicemente la regia di una web radio
> con tutti gli annessi e connessi

### 26 Novembre, Massimiliano Masi ci parla di *Blockchain*

> In molti stanno parlando di Blockchain come la soluzione a tutti i mali del mondo, ma sarà vero?
> Dall'identificazione dei rifugiati, al voto elettronico, alla gestione dei record sanitari, la blockchain viene
> spesso usata come parola per ottenere credibilità e fondi. In questo talk verranno introdotti i concetti
> principali di alcune implementazioni blockchain, come Bitcoin, Ethereum, EOS, Cardano, e cercheremo di definire
> un metro di giudizio per valutare la serietà delle mille proposte che vengono fatte quotidianamente.

### 10 Dicembre, Leonardo Maccari ci parla di *Come funziona Internet*

> Ma voi sapete come funziona internet? E come funzionerà il 5G? E sarà veramente meglio del 4G? E sarà una minaccia
> per la neutralità della rete? E se invece va proprio tutto bene, perché ci sono dei matti che si costruiscono reti
> sui tetti delle loro case? Un escursus sul futuro della rete come la vogliono le aziende di telecomunicazione e come
> invece la vorrebbero le persone che costruiscono *reti comunitarie*
